14 AN'rmAcur REMQmAE.

cognosceremuS. Nunc ex iis, quae in veterum libris obiter
de eo dicta occurrunt, nostra petere et utcunque concinnare
debemuS. .

AEtas ejus satis certa plurium auctorum testimonio est.
Nam primum Diodorus Sic„ qui alioqui rarius doctorum
virorum tempora annotare solet, ex Apollodoro memorat,
hunc sub belli Peloponnesiaci exitum et annum, quo Artax-
erxes Mnemon Dario patri successit, nominis celebritate
floruissess* Tum aliae narrationes hoc confirmant, apud
Ciceronem, Plutarchum† aliosque obviae, quae Lysandrum
imperatorem et Platonem philosophum ejus oequales fa-
ciunt. Accedit his Suidas Lexicographus‚‡ cujus notitia,
etsi illis auctoritate utique cedat, melioribus nunc deficien-
tibus, a nobis in partes vocanda est. Ibi memoratur fuisse
Hyparchi filius, auditor Panyasidis et Stesimbroti, et ante
Platonem vixisse, seu potius natus esse. Hoc posterius
enim si in Suida sumamus, omnino hic, quod jam monuit
Kiisterus, cum reliquis scriptoribuS‚ nominati'm Plutarcho‚§
in concordiam redit, quippe qui Platonem aequalem quidem

* Diod. Sic. XIII. 108. belli Peloponnesiaci historia ad finem
perducta, pergit: Μικρὸν δὲ τῆς εἰρήνης ὕστερον ἐτελεύτησε Δαρεῖος
ὁ τῆς Ἀσίας βασιλεὺς, ἄρξας ἕτη δεκαεννέα· τὴν δ’ ἡγεμονίαν διεδέ-
ξατο τῶν υἱῶν ὁ πρεσβύτατος Ἀρταξέρξης, καὶ ἧρξεν ἔτη τρία πρὸς
τοῖς. τεσσαράκοντα· καθ’ ὃν δὴ χρόνον καὶ Ἀντίμαχον τὸν ποιητὴν
Ἀττολλόδωρος ὃ Ἀθηναῖός φησιν ἠνθηκέναι. Apollodori locus in
opere Chronicorum fuit, de quo v. Ill. Heyne ad Apollod.
Fragm. p. 1089. Belli finis et Artaxerxis in Persarum regno
successio incidunt in annum quartum Ol. 93. A. Ch. 405.

† Vit. Lysandri p. 443. C. ed. Frcof. Verba mox accuratius
a me adducentur. Ita alios quoque locos hic tantum innuere,
posthac diligentius adferre licebit, ut chartis parcatur.

·‡ Voc. Ἀντίμαχος. Κολοφώνιος, υἱὸς Ὑπᾶρχου, γραμματικὸς
καὶ ποιητής. Τινὲς δὲ καὶ οἰκέτην αὑτὸν ἀνέγραψαν Πανυᾶσιδος τοῦ
ποιητοῦ, πάνυ ψευσάμενοι. Ἠν γὰρ αὐτοῦ ἀκουστὴς καὶ Στησιμ-
βρότον. Γέγονε δὲ πρὸ Πλάτωνος. Haec Suidae suo more ex-
· cerpsit Eudocia Viol. p. 61.

ξ Ι. c. Πλᾶτῳν, νέος ὢν τότε, καὶ θαυμάζων τὸν Ἀντίμαχον ἐπὶ
τῇ ποιητικῇ κ. λ.

