DIATRIBE DE ANTIMACHO‚

POETA ET GRAMMATICO coLopnoNIO, BLOMHELDIO
FoRsAN AUCTORE.

INTER poetas qui Colophone orti sunt, recensentur Her-
mesianax et Antimachus. De priore erudite disseruit
Ruhnkenius in postscripto ad Epist. Crit. ΙΙ. De posteriore
Kusterus ad Suid. in v. cujus notae pauca quaedam adjicere
libet. “ Idem etiam (Antimachus),'’ Kusteri verba sunt,
“de Homero scripserat, ut discimus ex Tatiano, Orat. πρὸς
Ἓλληνας, 48. et ex vita Homeri, quae vulgo Plutarcho
tribui solet: cujus auctor ipso statim initio testatur, Anti-
machum etNicandrum memoriae prodidisse, Homerum fuisse
Colophonium. Utrum vero Antimachus peculiari aliquo
opere de Homero scripserit, an vero obiter tantum in aliis
suis scriptis Homerum Colophonium fuisse dixerit, propter
silentium veterum non constat.” Hactenus ille. Atqui
minime dubium est, quin hoc Antimachus tradiderit in
vita Homeri,quam illum conscripsisse,et editioni suae Iliadis
praeposuisse credibile est. Ita enim solebant Grammatici;
Antimachi autem ἔκδυσις ὸ, Scholiasta Villoisoni saepius
citatur. Insedit profecto mihi in animo suspicio, non
Nicandrum, sed Nicanora istud de Homero tradidisse;
hunc enim de Homero scripsisse scimus: quam quidem
quaestionem aliis tractandam relinquo. Dionys. Halicarn.
aKustero citatus, Antimachum inter scriptores illos recenset,
qui austera compositione usi sunt. Quintilianus ei vim et
gravitatem et mireim& vulgare eloquendi genus tribuit. Ca·
tullus xcii. 10. tumidum eum dicit; quam vere autem,

