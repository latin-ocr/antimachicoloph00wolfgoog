32 ANTIMAcm RELIQmAE.

autem a Lysandro corona donato, inferior discessit noster3·
quod cum aegre ferret, et versus-indignabundus aboleret,
solatium tunc praebuit amicus Plato, quale etiam nunc for-
san subinde malis poetis suppetit. Ita non mirum, quod
carmen a nemine posthac citatur. Verum excitatur Anti-
machus adhuc in Ἀρτέμιδι, in Δέλτοις et Ἰαχίνῃ. Parum
tamen de his explorati habemus, Atque primum nomen,
cum Salmasio et Berkelio non dubito, quin in Stephano
Byz. corruptum sit,* et pro Ἀρτέμιδος legendum Θηβαΐδος,
cuj us poematis et alibi Ethnicorum scriptor meminit. ‘Nam
cum paulo ante adesset Ἀρτέμιδι, facillime librarii oculus
potuit in eandem vocem iterum delabi, aut deleti in fronte
verbi vestigium lectorem alium seu correctorem in fraudem
inducere. Utrumlibet eligas, videtur haec Artemis ex in-
dice librorum expungenda. Alterum, quod dixi, carmen,
Δέλτους (nostri forte dicerent ein poetisches Taschenbuch)
Athenaeus quidem Antimacho diserte tribuit, hexametro
versu inde adduct0‚ ita tamen, ut fide non prorsum certa ad
Colophonium referre possis.† De Ἰαχῖυη denique major
mea dubitatio est. Alios enim hoc omnino praetermittere
video. Ejus nempe non nisi in uno loco Etymologici M.
mentio occurrit, isque locus mendo non immunis videri
potest.‡ Quippe ne Graecum quidem illud nomen sonat,
neque vero mihi apta ejus succurrit emendatio. Rejeci ipse
primae, quod antea conjeceram aut luseram potius, Ἰναχίη,
de Io, Inachi filia, nec minus aliud Ἰχναίη, quod Themidis
cognomen est.§ Sed his conjecturis nil proficitur, cum
talem carmini inscriptionem fuisse minime probabile sit.

⁴* V. Fr. XLVIII. .

† Locum Athenaei vide in Fr. XLIX. At, si supra vera
monui, nudum nomen Antimachi‚ ab Athenaeo positum, nostro
carmen jure majori vindicat, quam alii ulli; nec reperi0, qua
ratione Meursius in Bibl. Gr. id Teio tam promte imputarit.

Ι Dedi eum Fr. L. ·

ξ V. de eo nornine Strab. IX. p. 435. (665.) et Interpp. He-
sych. v. Ἰχνέμη.

