l 18 ΑΝΤῐΜΑοι-ιι numerum.

Homero celebratur in versibus jam ante laudatis 11. ι. 553.
sqq. Est is Apharei filius, Lyncei notissimi illius frater,
quocum et ipse inter Argonautas fuit (V. Apoll. Rh. I, 151.
sqq.), ceterum Marpissae raptor, e qua Cleopatram sustulit,
alias vocatam Alcyonen. Ad hanc referre non dubitem
verba Ἴὸαντος κούρη, cum alius Idae filia nulla fabulis no-
bilitata innotuerit. Hoc autem posito versus etiam alter ad
eundem spectare videbitur, eoque magiS, quod ipsa Homeri
verba, ὃς κάρτιστος ἐπιχθονίων ἦν ἀνδρῶν, de alio heroe vix
bene retineri potuerint. J am si haec Antimachi fragmenta
ad Thebaidem retuleris (quod de priore sane probabiliter
fiat), forsan hinc intelliges, unde Idam suum Statius ac-
ceperit, quem ille saepius eadem ferocitate, qua ab aliis
quoque inde ab Homero notatur, in conspectum producit,
inprimis libro VI, 553. sqq„ ubi ludos funebres Archemori
institutos tam ambitiose describit. At vero eum nullo loco
Latinus poeta Apharei filium prodidit. Fuit nempe altera
fama, quae Neptunum ipsi patrem tribuit, narrante Apollo-
doro 111, 10. p. 233. Cujus quidem famae auctorem alium
quem afferam in Graecis certe, non habeo. Nec tamen
Statio nihil auctoritatis est in talibus, quae ex antiquioribus
hausta, non a se ficta, in carmen suum intulit; isque suurn
Idam, c'astra Adrasti sequutum, Taenarium dicit VII, 588„
quod forte doctum epitheton pro Neptuni prole habendum.
Taenarus enim, Laconiae urbs, Neptuno sacra, vel e Corn.
Nep. in PauS. e. 4. nota est, ubi v. Intpp. Alius praeterea
ap. Stat. adhuc Idas est inter ThebanOS, quem Onchestium
vocat, ubi necem ejus memorat, VIlI, 467„ non miscendus
ille cum priore. Ceterum, quod Idam nostrum primum
'Argonautam aprique Calydonii venatorem, mox etiam bello
Thebano interfuisse tradiderint, id non mirum videatur illis,
qui istarum rerum tempora norunt. Compares cum his, si
lubet, Burman. Catal. Argon. v. Idas. Hic, si erravi, in
errores me induxit.

