8 ANTmAcm RELIQUIAE.

tollit seq. versum, ab iisdem adeo criticis pro spurio ha-
bitum. De illa observatione pauca, et ad hunc unum
locum Odysseae, attulit Eustath. p. 1576 extr„ cum ad Il.
ε. nihil dedisset, unde videas παρεκβολικὴν negligentiam.
Cf. cum his Lesbonax π. σχημ. et Valcken. not. p. 179.
post Ammon.

Habes, mi Schellenbergi, epistolam sat loquacem. Sed
loquacem fecit non tam otii abundantia, quam mea erga Te
benevolentia. Quem enim magis et impensius diligam,
quam eum, qui, ex quo huic academicoe institutioni operam
dedi, tanto me studio sectatus sis, atque, sacris litteris jam
tum bene imbutus, antiquitatis quoque litterulas tractandi
cupidissimus, paucorum eorum coetui accesseriS, qui nume-
rum ardore et studiis compensarent3 eumque, qui industria,
integritate, modestia et anime, qualem humanitatis artes
fingunt et requirunt, ceteros etiam doctores Tuos, et bonos
omnes apud nos Tibi conciliaveris, qui denique nunc inipso
discessu a nobis tam carum pignus necessitudinis nostrae
relicturus sis. Quod, cum patriae Tuae, Patronis et optimo
Parenti, de tali cive, alumno, filio gratulandum putem,
ego mibi non gratuler, mihi non gaudeam? hoc crede
unum et suave solatium nobis relictum, qui in rebuS, tam
parum honoris in vulgus habentibus», assidue docendis
versamur. Atque nata hinc voluptaS, cum conscientia
recte factorum conjuncta, una nobis erigit spem eam, quae
in dies nunc magis inciditur, quandoquidem per tot novos
hierophantas veteris disciplinae, a doctarum linguarum et
historiae usu procedentiS, rationem hodie callide ita per-
turbatam videmuS‚ ut ea studia, quae facem praeferunt
ceteris omnibus, paene in contemtum adducantur, aut per
illos ipsos malignius laudentur, qui se melioris doctrinae
antistites serunt, sed quorum saepe interest, discipulos a
cultu litterarum rudes habere, quo facilius eos in sui adrni-
ratione teneant. Vale, Schellenbergi, mihique amorem

Tuum, etiam absens, si merui, conserva. Dab. mens·
Mart. 1786.

